---
id: 1319
title: Desiderio e potere
date: 2020-10-12T03:59:00+02:00
author: Angelo Fracchia
layout: post
guid: https://incercadidio.com/?p=1319
permalink: /desiderio-e-potere/
image: /wp-content/uploads/2020/10/2-1.jpg
categories:
  - "Memorie dal passato (LUNEDI')"
---
Si pensa spesso che le forme religiose a noi più vicine, e il cristianesimo di sicuro, abbiano un sospetto nei confronti del desiderio, considerato sempre negativo e squilibrato. 

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ma i testi biblici confermerebbero questa tesi? 

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nel terzo capitolo della Genesi si narra quello che spesso è citato come “peccato originale”. Nell’interpretazione che abbiamo in testa, l’uomo, dopo aver disubbidito a Dio, viene punito. 

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; In realtà Dio parla a tre personaggi: dapprima al serpente, che viene in effetti maledetto, costretto a strisciare per terra e a subire l’inimicizia della donna e della sua stirpe (Gen 3,14-15). Qui si può parlare di una vera punizione, in quanto la maledizione divina implica la separazione da Dio di colui che è maledetto. E possiamo a margine far notare che questa maledizione ha delle ricadute interessanti per l’umanità, in quanto Dio sostiene che tra il serpente (simbolo del male) e l’umanità ci sarà inimicizia. Ossia, che gli uomini in fondo sono buoni.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ma poi Dio parla dapprima a Eva e poi ad Adamo. E non si cita alcuna maledizione contro di loro. Ad Adamo si dice che tirerà fuori il pane dalla terra con fatica (3,17-19): ma da sempre l’umanità ritiene che riuscire a ottenere pane dalle pietre, per quanto sudando, sia un successo, non una maledizione.<figure class="wp-block-image size-large is-resized">

<img src="https://incercadidio.com/wp-content/uploads/2020/10/1.jpg" alt="" class="wp-image-1321" width="655" height="321" srcset="https://incercadidio.com/wp-content/uploads/2020/10/1.jpg 420w, https://incercadidio.com/wp-content/uploads/2020/10/1-300x147.jpg 300w" sizes="(max-width: 655px) 100vw, 655px" /> </figure> 

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ad Eva, poi, dapprima Dio promette molte gravidanze con dolore (3,16), che però comportano di avere molti figli, ciò che, soprattutto nelle civiltà antiche, era il compimento della vita di una donna e gratificazione piena. Anzi, la Bibbia usa i dolori del parto come esempio di un dolore sensato, che si dimenticherà perché porta alla vita (Gv 16,21).

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Entrambe queste “parole” di Dio all’umanità, allora, sembrano l’invito a tenere conto che il bene della nostra vita è legato al male. Dio sembra anche quasi promettere che in ogni caso il male, sulla bilancia, peserà meno (se si hanno figli può valere la pena partorire; se si riesce a mangiare e dar da mangiare, la fatica e il sudore hanno un senso). C’è chi dice che Genesi 3 è il passaggio dall’età infantile, dove tutto sembra bello e promettente (il paradiso terrestre) a quella adulta, dove si sa che c’è un prezzo da pagare per vivere bene&#8230; e che però ciò che si ha in cambio vale la spesa.

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; C’è però una seconda parola di Dio alla donna, meno chiara, forse, ma inserita in questo contesto chiarissimo: «Verso il tuo uomo sarà la tua _teshuqah_, ma lui ti dominerà». _Teshuqah_ è un termine pesante, intenso, che ritorna raramente nella Bibbia (uno di questi passi è il capitolo immediatamente dopo, dove nelle parole di Dio a Caino ritornano anche altre parole di questa frase divina&#8230; ma ne parleremo semmai in un’altra occasione). Indica un desiderio intenso, profondo. Anche carnale. Se prendessimo questo mezzo versetto da solo, e magari con qualche pregiudizio, potremmo pensare che Eva sia punita con la sottomissione per aver desiderato. Ma dentro a quel capitolo, è chiaro che c’è una parte positiva che però viene macchiata dal negativo che le è legato insieme, sia pure senza spostare in basso il piatto della bilancia&#8230; E il negativo è il dominio, mentre ad essere positiva è la _teshuqah_. 

&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Non è un caso che in un cantico sognante, in cui si immagina la perfezione, una donna possa dire che «Io sono del mio diletto, e verso di me viene la sua _teshuqah_» (Ct 7,11). Quando all’amore, alla passione, si risponde non con il controllo, con il dominio, bensì con il desiderio e la passione&#8230; si è più vicini al paradiso.