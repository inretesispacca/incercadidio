---
id: 903
title: Bibbia e propaganda
date: 2019-12-09T15:40:00+01:00
author: Angelo Fracchia
layout: post
guid: https://incercadidio.com/?p=903
permalink: /bibbia-e-propaganda/
st-blog-default-layout:
  - right-sidebar
st-blog-single-post-image-align:
  - full
snap_MYURL:
  - ""
snapEdIT:
  - "1"
xyz_smap:
  - "1"
image: /wp-content/uploads/2019/12/Fracchia1.jpg
categories:
  - "La parola di Gesù (VENERDI')"
---
La propaganda non è un&#8217;invenzione moderna. Certo, nell&#8217;antichità non c&#8217;erano i film, la pubblicità, i volantini&#8230; ma la propaganda girava già, sia pure in forme diverse da quelle che conosciamo noi. 

La propaganda regia passava dalle grandi costruzioni, dalle imprese, dalla magnificenza della reggia e del tempio regio, ma anche dagli scritti.

È vero che non molte persone sapevano leggere, ma era relativamente diffusa, anche nelle cittadine minori, la presenza di pochissimi scribi che facevano da tramite orale tra la grande cultura e la vita quotidiana. Quando un re faceva curare gli archivi di stato, le opere storiche che servivano a ricordare ciò che aveva fatto, si preoccupava anche di offrire un&#8217;immagine di sé grandiosa, promettente, consolante. Insomma, faceva propaganda. 

Ma la faceva con uno stile particolare, al quale siamo forse meno abituati, uno stile raffinato che esige un po&#8217; di preparazione per essere colto appieno. E per coglierlo, occorre applicare quello che Baruch Halpern (&#8220;I demoni segreti di David&#8221;) chiama &#8220;il principio di Tiglat-Pileser&#8221;. 

Tiglat-Pileser III (al potere dal 745 al 727 a.C.) è il fondatore dell&#8217;impero neo-assiro. Oltre che su una macchina da guerra paurosa, il suo potere si reggeva sulla propaganda, che passava anche dai suoi annali, messi a disposizione in tutto l&#8217;impero e da leggere a due livelli.

Da un lato, infatti, c&#8217;è ciò che il testo dice. Questo è il livello ingenuo, scontato, che sicuramente era colto e divulgato dagli scribi di paese: «Salomone dominava tutti i regni dal Fiume alla regione dei Filistei» (1 Re 5,1), oppure «Davide mise guarnigioni nell&#8217;Aram di Damasco e gli aramei divennero sudditi e tributari di Davide» (2 Sam 8,6). Quello che un lettore ingenuo capisce è che il regno israelita di Salomone arrivava all&#8217;Eufrate (per tutto il vicino oriente il &#8220;Fiume&#8221; è quello) e ad annettersi i filistei, e che Davide aveva conquistato Damasco, la grande e ricca capitale che era centro di tanti commerci.<figure class="wp-block-image size-large is-resized">

<img src="https://incercadidio.com/wp-content/uploads/2019/12/fracchia2.jpg" alt="" class="wp-image-905" width="580" height="326" srcset="https://incercadidio.com/wp-content/uploads/2019/12/fracchia2.jpg 440w, https://incercadidio.com/wp-content/uploads/2019/12/fracchia2-300x168.jpg 300w" sizes="(max-width: 580px) 100vw, 580px" /> </figure> 

C&#8217;è però un secondo livello di informazioni, che lo scriba di corte, più smaliziato, riesce a cogliere. Ad esempio, in questi due versetti, che si mantengano dei &#8220;regni&#8221; in tutta la zona significa che Salomone non li aveva conquistati: magari si erano scambiati dei doni, che venivano interpretati, da una parte e dall&#8217;altra, come omaggi e tributi. E poi, quando nel capitolo successivo si fa l&#8217;elenco dei villaggi parte del regno di Salomone, diventa chiaro che l&#8217;Eufrate resta ben lontano, e nessuna delle città filistee ne fa parte: insomma, in ogni caso l&#8217;influsso salomonico _non_ comprende i filistei. 

D&#8217;altra parte, perché non citare semplicemente la città di Damasco o tutti gli aramei ma &#8220;l&#8217;Aram di Damasco&#8221;? Lo scriba di corte sa che evidentemente si trattava di un piccolo territorio strappato, magari, all&#8217;influsso di Damasco. In tal modo lo scriba potrà suggerire ai re successivi di non limitarsi a inviare una piccola guarnigione per ritirare il tributo da Damasco, perché è chiaro che non è stata conquistata&#8230;

Il principio di Tiglat-Pileser è distribuito in tutti i resoconti storici anche biblici. Accusarli di falsità o invenzione perché non corrispondono a ciò che sappiamo da altre fonti storiche, significa molto spesso leggere le une e le altre come avrebbero fatto degli ingenui scribi di paese, ignari delle convenzioni e succubi alla propaganda.