---
id: 792
title: SAN FRANCESCO D’ASSISI
date: 2019-10-07T03:20:15+02:00
author: Sergio Rainero
layout: post
guid: https://godwith-us.com/?p=792
permalink: /san-francesco-dassisi/
st-blog-default-layout:
  - right-sidebar
st-blog-single-post-image-align:
  - full
image: /wp-content/uploads/2019/10/Francesco1.jpg
categories:
  - "Memorie dal passato (LUNEDI')"
---
Sarebbe molto bello se le parole della giovane attivista Greta Thunberg e le intenzioni dei giovani che hanno partecipato al terzo Global Strike for Future diventassero azioni concrete, nuovi stili di vita. La gravità della crisi climatica e il rischio di essere vicini a un punto di non ritorno nel riscaldamento globale, con conseguenze drammatiche per la nostra sopravvivenza, ce lo impongono.

Si rincorrono promesse, iniziative tra paesi ricchi infastiditi e riluttanti e paesi poveri che accusano il consumismo e il modello economico dominante come responsabili del degrado ambientale. 

Ognuno propone qualcosa da _fare_, dimenticando che la crisi ambientale è la conseguenza di una crisi ben più grave dell’_essere_ di ognuno di noi.

E, proprio in questi giorni, ricordiamo un uomo che dello stile ha fatto la sua vita: San Francesco d’Assisi.

<div class="wp-block-image">
  <figure class="aligncenter is-resized"><img src="https://godwith-us.com/wp-content/uploads/2019/10/Francesco.jpg" alt="" class="wp-image-793" width="307" height="356" /></figure>
</div>

Il santo più dolce, più amato e più conosciuto di tutta l’agiografia cristiana, anche in ambienti lontanissimi dalla Chiesa cattolica e dal mondo cristiano. Un santo che mette d’accordo tutti. 

Anche l’uomo che non crede in nulla, che nega i miracoli, il mistero, la santità, di fronte a Francesco non può che avere parole di ammirazione per come ha vissuto.

Nel 1182, a Assisi, nacque Francesco, da Pietro di Bernardone e dalla nobile provenzale Madonna Pica. Figlio di un ricco mercante di stoffe approfittò a piene mani dei privilegi che gli erano offerti e fino a venticinque anni assaporò tutti i piaceri che il suo ambiente e la giovinezza gli offrirono.

Una notte però, di passaggio a Spoleto, una voce lo fermò e gli ingiunse di rientrare a Assisi cambiando vita. Una voce che lo colpì al centro dell’anima e alla quale obbedì radicalmente. 

Sposò Madonna Povertà e visse il Vangelo senza compromessi, senza limiti e senza misura. Non fu sicuramente facile, ma le difficoltà non sembravano pesargli. Pur tra tribolazioni e malattie, la sua vita fu leggera, lieta e gioiosa: tutto era fonte di meraviglia e di riconoscenza. Perfino gli uccelli, a Bevagna, ascoltavano e comprendevano le sue parole.<figure class="wp-block-image">

![1_san_francesco_d_assisi]() </figure> 

Una notte, nell’orto di San Damiano, ad Assisi, Francesco, ammalato e quasi cieco, piagato dalle stigmate, intonò quel capolavoro di poesia, ringraziamento e lode per tutto ciò che il Signore aveva creato per lui, il Cantico delle creature. Aveva compreso e vissuto pienamente la divina volontà e il risultato era visibile a tutti. Oltre ad essere lode e ringraziamento indicava il forte senso di fratellanza tra l’uomo e tutti gli elementi e le creature dell’universo. Anche un piccolo fiore lo colmava di stupore e di estasi e tutto aveva per lui un significato e una bellezza.

Finché apporremo solo delle pezze dall’esterno difficilmente risolveremo questa crisi ambientale. Solo entrando nel mistero e seguendo l’intenzione di chi l’ha creata potremo, dopo noi stessi, salvare anche la Terra. L’umile Francesco l’aveva pienamente compresa, ben otto secoli fa.