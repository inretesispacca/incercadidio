---
id: 585
title: Via, Verità e Vita Gv 14, 1-6
date: 2019-05-17T03:00:04+02:00
author: Filippo Cavallotto
layout: post
guid: https://godwith-us.com/?p=585
permalink: /giovanni-14-1-6/
st-blog-default-layout:
  - right-sidebar
st-blog-single-post-image-align:
  - full
image: /wp-content/uploads/2019/04/Tommaso.jpg
categories:
  - "La parola di Gesù (VENERDI')"
---
_Non sia turbato il vostro cuore. Abbiate fede in Dio e abbiate fede anche in me. Nella casa del Padre mio vi sono molte dimore. Se no, vi avrei mai detto: «Vado a prepararvi un posto»? Quando sarò andato e vi avrò preparato un posto, verrò di nuovo e vi prenderò con me, perché dove sono io siate anche voi. E del luogo dove io vado, conoscete la via»._

_Gli disse Tommaso: «Signore, non sappiamo dove vai; come possiamo conoscere la via?». Gli disse Gesù: «Io sono la via, la verità e la vita. Nessuno viene al Padre se non per mezzo di me._<figure class="wp-block-image">

<img src="https://godwith-us.com/wp-content/uploads/2019/04/Tommaso1.jpg" alt="" class="wp-image-590" srcset="https://incercadidio.com/wp-content/uploads/2019/04/Tommaso1.jpg 930w, https://incercadidio.com/wp-content/uploads/2019/04/Tommaso1-300x177.jpg 300w, https://incercadidio.com/wp-content/uploads/2019/04/Tommaso1-768x453.jpg 768w" sizes="(max-width: 930px) 100vw, 930px" /> </figure> 

“Non sia turbato il vostro cuore”, … “Abbiate fede&#8230;”. L&#8217;invito alla fiducia è forse il più importante ed il più ricorrente nella Bibbia. Di fronte al momento più drammatico e più buio della sua, e della nostra, esistenza Gesù richiama l&#8217;atteggiamento fondamentale. 

Non si tratta di una ricetta, un premio o un privilegio, ma piuttosto di una possibilità aperta a tutti, ad ogni uomo e donna di questa terra che lo desideri: “nella casa del padre mio vi sono molte dimore” … “vado a prepararvi un posto”. 

Non si tratta di ciò che si ha o di ciò che si sa, ma piuttosto di ciò che si è e si vuole essere: l’unica identità che si addica al divino e all’umano, sua immagine, è “Io sono…”. Non c’è verità da possedere o appartenenza o meriti da accampare, ma soltanto una via da seguire e una verità da “fare” per raggiungere una vita veramente degna, una vita talmente piena da essere in grado di reggere e arginare tutte le morti che costantemente la minacciano. 

E’ l’atteggiamento della fiducia nella vita (nel Padre) nonostante tutto e del piegarsi a spendere la propria vita nella cura del fratello. 

E’ lo stile su cui Gesù, stando ai Vangeli, ha modellato la propria esistenza ed il proprio insegnamento e che ha simbolicamente espresso nel gesto della lavanda dei piedi e dell’ultima cena che precede il lungo discorso da cui il presente brano di vangelo è tratto. E’ il suo modo di stare al mondo che lo porterà ad affrontare la propria condanna e morte con dignità e amore, spalancando le porte ad una vita che, ancora dopo duemila anni di storia, continua a lasciare un segno.