---
id: 898
title: Avven(imen)to!
date: 2019-12-04T15:35:00+01:00
author: Vincenzo Camarda
layout: post
guid: https://incercadidio.com/?p=898
permalink: /avvenimento/
st-blog-default-layout:
  - right-sidebar
st-blog-single-post-image-align:
  - full
snap_MYURL:
  - ""
snapEdIT:
  - "1"
xyz_smap:
  - "1"
image: /wp-content/uploads/2019/12/Vincenzo2.jpg
categories:
  - "La parola di Gesù (VENERDI')"
---
Provo sempre a spiegarlo così, un messaggio mandato da Dio a tutta l’umanità, una scrittura intuitiva che interpreta e tramuta in AVVENTO il termine AVVENIMENTO.

Bisogna prepararsi, saper attendere, lasciarsi guidare o meglio affidarsi. Tre movimenti che sempre più trascuriamo e minimizziamo perché il “tutto subito” irrompe in maniera potentissima quasi da diventare “tutto subìto”. Pre-parare significa infatti essere disposti ad accogliere, a seminare oltre che a lasciare spazio all’Inatteso/Imprevedibile. 

Ammiro sempre con stupore l’esemplarità dei tre Re Magi: hanno tutto eppure sanno ancora desiderare. De-sidera, in assenza di una Stella, quella che illumina e guida. Si affidano alla stessa e si mettono in cammino portando con sé ciò che hanno di più prezioso e che ha permesso loro di vivere.

Dopo la fatica, la strada che diventa meta ci ricorda, passo dopo passo, quanto sia fondamentale uscire da noi stessi e dal nostro procedere rituale ed abituale per sapere guardarsi.<figure class="wp-block-gallery columns-1 is-cropped">

<ul class="blocks-gallery-grid">
  <li class="blocks-gallery-item">
    <figure><img src="https://incercadidio.com/wp-content/uploads/2019/12/Vincenzo-1.jpg" alt="" data-id="900" data-full-url="https://incercadidio.com/wp-content/uploads/2019/12/Vincenzo-1.jpg" data-link="https://incercadidio.com/?attachment_id=900" class="wp-image-900" srcset="https://incercadidio.com/wp-content/uploads/2019/12/Vincenzo-1.jpg 446w, https://incercadidio.com/wp-content/uploads/2019/12/Vincenzo-1-300x167.jpg 300w" sizes="(max-width: 446px) 100vw, 446px" /></figure>
  </li>
</ul></figure> 

Torno ancora sulla riflessione come atto necessario non a ripiegarsi su se stessi coma farebbe una pianta morente quanto piuttosto a riportare lo sguardo e l’attenzione a ciò che illumina.

Concludo con un’esemplificazione nella speranza di palesare quanto teorizzato fino a questo punto. 

Ero intento a trasmettere ad un gruppo di studenti la Bellezza del Volontariato facendogliene fare un’esperienza pratica ma al termine della stessa mi sono fermato a parlare a lungo con un ragazzo che, dall’alto del suo essere il tipico “giovane medio” dei nostri tempi, mi ha confidato il suo profondo male-stare pur avendo e potendo tutto.

Parole d’incoraggiamento, disponibilità, confidenze e poi l’arido vero: «Non pensavo fosse “più facile” aiutare chi non ha proprio nulla rispetto a chi pur potendo tutto sprofonda nella solitudine dell’essere, dell’esserci, del potersi sentire Desiderato, Atteso, Amato!».