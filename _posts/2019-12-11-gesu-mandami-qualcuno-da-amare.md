---
id: 894
title: Gesù, mandami qualcuno da amare
date: 2019-12-11T03:00:00+01:00
author: Gabriele Cataldo
layout: post
guid: https://incercadidio.com/?p=894
permalink: /gesu-mandami-qualcuno-da-amare/
st-blog-default-layout:
  - right-sidebar
st-blog-single-post-image-align:
  - full
snap_MYURL:
  - ""
snapEdIT:
  - "1"
xyz_smap:
  - "1"
image: /wp-content/uploads/2019/12/Paglia.jpg
categories:
  - "La parola di Gesù (VENERDI')"
---
Ho conosciuto Luca quando aveva 15 anni. All’epoca era riservato, di poche parole. Viveva la sua fase adolescenziale senza una meta, un orizzonte. Anzi non viveva, si lasciava vivere. Biascicava a stento un “ciao”, e non a tutti.

Se gli chiedevi di fare qualcosa diceva: “Perché lo devo fare? Non ho voglia”.

Ripiegato su se stesso all’epoca non si accorgeva che il mondo andava avanti e richiedeva con forza la sua presenza attiva, preziosa e unica.

Eppure era un ragazzo intelligente. In quel momento della sua vita non si rendeva conto del suo valore. 

Si sentiva come un dono impacchettato e avvolto in una carta che non osava scartocciare.

Un suo coetaneo diceva: _“La tristezza è lo sguardo rivolto verso se stessi. La felicità è lo sguardo rivolto verso Dio”_ (Carlo Acutis).

Avevo saputo che gli piaceva suonare la chitarra.

“_Liuc, verresti una volta a suonare la chitarra?&nbsp; I miei amici vorrebbero ascoltarti”._

Mi rispose: “ _A chi vuoi che interessi quello che suono_?”

Si dava da solo dei voti, bassi, al di sotto della sufficienza.

L’appuntamento era fissato per lunedì, alle 16. Arrivò puntuale nella casa di riposo dove vado a far compagnia ai nonnini. Quando lo vidi arrivare mi venne in mente la preghiera di madre Teresa: “_Signore, mandami qualcuno da amare”_.

In quell’incontro Luca trovò la sua dimensione. Trovò se stesso e un posto da dove ripartire.

Salutò uno per uno gli anziani e li accompagnò nei canti. Fu un vero successo.

Non è mai mancato all’appuntamento del lunedì. In capo ad un mese aveva coinvolto in questo servizio altri due ragazzi.

Sapeva oramai di avere una missione da compiere. <figure class="wp-block-gallery columns-1 is-cropped">

<ul class="blocks-gallery-grid">
  <li class="blocks-gallery-item">
    <figure><img src="https://incercadidio.com/wp-content/uploads/2019/12/Sposi.jpg" alt="" data-id="896" data-full-url="https://incercadidio.com/wp-content/uploads/2019/12/Sposi.jpg" data-link="https://incercadidio.com/?attachment_id=896" class="wp-image-896" srcset="https://incercadidio.com/wp-content/uploads/2019/12/Sposi.jpg 446w, https://incercadidio.com/wp-content/uploads/2019/12/Sposi-300x165.jpg 300w" sizes="(max-width: 446px) 100vw, 446px" /></figure>
  </li>
</ul></figure> 

_Signore, quando ho fame,  
dammi qualcuno che ha bisogno di cibo;  
quando ho sete,&nbsp;  
mandami qualcuno che ha bisogno di una bevanda;  
quando ho freddo,  
mandami qualcuno da scaldare;  
quando ho un dispiacere,  
offrimi qualcuno da consolare;  
quando la mia croce diventa pesante,  
fammi condividere la croce di un altro;  
quando sono povero,  
guidami da qualcuno nel bisogno;  
quando non ho tempo,  
dammi qualcuno che io possa aiutare  
per qualche momento;  
quando sono umiliato,  
fà che io abbia qualcuno da lodare;  
quando sono scoraggiato,  
mandami qualcuno da incoraggiare;  
quando ho bisogno della comprensione degli altri,  
dammi qualcuno che ha bisogno della mia;  
quando ho bisogno che ci si occupi di me,  
mandami qualcuno di cui occuparmi;  
quando penso solo a me stesso,  
attira la mia attenzione su un&#8217;altra persona_.

&nbsp;(Madre Teresa di Calcutta)