---
id: 1413
title: “Voi stessi date loro da mangiare” (Mc 6,34-44)
date: 2021-01-14T13:35:12+01:00
author: Jose Picco
layout: post
guid: https://incercadidio.com/?p=1413
permalink: /?p=1413
categories:
  - "La parola di Gesù (VENERDI')"
---
In quel tempo, sceso dalla barca, Gesù vide una grande folla, ebbe compassione di loro, perché erano come pecore che non hanno pastore, e si mise a insegnare loro molte cose.  
Essendosi ormai fatto tardi, gli si avvicinarono i suoi discepoli dicendo: «Il luogo è deserto ed è ormai tardi; congedali, in modo che, andando per le campagne e i villaggi dei dintorni, possano comprarsi da mangiare». Ma egli rispose loro: «Voi stessi date loro da mangiare». Gli dissero: «Dobbiamo andare a comprare duecento denari di pane e dare loro da mangiare?». Ma egli disse loro: «Quanti pani avete? Andate a vedere». Si informarono e dissero: «Cinque, e due pesci».  
E ordinò loro di farli sedere tutti, a gruppi, sull&#8217;erba verde. E sedettero, a gruppi di cento e di cinquanta. Prese i cinque pani e i due pesci, alzò gli occhi al cielo, recitò la benedizione, spezzò i pani e li dava ai suoi discepoli perché li distribuissero a loro; e divise i due pesci fra tutti.  
Tutti mangiarono a sazietà, e dei pezzi di pane portarono via dodici ceste piene e quanto restava dei pesci. Quelli che avevano mangiato i pani erano cinquemila uomini.

<p class="has-text-align-right">
  <em>(Mc 6,34-44)</em>
</p><figure class="wp-block-image size-large is-resized">

<img src="https://incercadidio.com/wp-content/uploads/2021/01/2-2.jpg" alt="" class="wp-image-1415" width="800" height="376" srcset="https://incercadidio.com/wp-content/uploads/2021/01/2-2.jpg 417w, https://incercadidio.com/wp-content/uploads/2021/01/2-2-300x141.jpg 300w" sizes="(max-width: 800px) 100vw, 800px" /> </figure> 

Sono sei i racconti di moltiplicazione dei pani nei vangeli: una scena, probabilmente ripetuta, che deve aver molto colpito i discepoli di Gesù. Ciascuno con sfumature differenti di contesto.

Nel primo racconto di Marco, che leggiamo oggi, i discepoli appena tornati dalla loro missione fanno un dettagliato resoconto di com’è andata, sembrano quasi animati da entusiasmo infantile in quel loro raccontare “tutto quello che avevano fatto e insegnato”; per tutta risposta il maestro li chiama in disparte perché possano mangiare e riposare. Non è l’unica volta che Gesù insegna il giusto equilibrio di attività e riposo: il fare è pur sempre il mezzo del ristoro e del godimento della vita buona, nella condivisione dei legami.

C’è un’intuizione, immediata e istintuale, nella folla che scruta ogni mossa, come farebbe anche oggi nel visibilio dell’incontro con qualcuno da cui sa di potersi aspettare qualche cosa, anche senza sapere bene cosa: la parola convincente o anche solo bella da sentir risuonare, il gesto carismatico o terapeutico, o chissà cos’altro: i seguaci più stretti si spostano, vale la pena di seguirli, qualche cosa accadrà.

L’accadimento, l’innesco, è tutto nelle viscere di compassione di Gesù: loro, la moltitudine, sono lì, raminghi, in cerca di qualche cosa che non sanno bene. Gesù risponde con tutto il suo essere più profondo, che evoca parole significative, parole che danno senso, che sfamano l’anima nel suo bisogno di ristorare i tanti perché, di dissetare le aridità e addolcire le asperità di ogni giorno, parole che sanno risuonare in te in modo così toccante da farti sentire un “io”, in mezzo alla folla: “insegnava molte cose”. 

I discepoli, appena rientrati dalla missione ben riuscita, hanno ormai l’occhio e conoscono la logistica dei grandi eventi: è bene pensare alla cena della moltitudine, lasciandoli andare. Certo anche da parte loro c’è, se non proprio commozione, quanto meno attenzione, preoccupazione, immedesimazione; loro hanno già mangiato – questo il testo ci induce a supporre – e ciò nonostante sanno intuire il bisogno imminente del prossimo; che è pur sempre un modo di condividere, ma avendo ancora di fronte la folla, la moltitudine, la massa.<figure class="wp-block-image">

![Mare Nostrum: nave Fenice intercetta un peschereccio, salvati 172 migranti  e individuati 13 scafisiti | -Military News from Italy-]() </figure> 

Il rilancio di Gesù è immediato, coglie nella richiesta degli amici il seme e fa crescere la loro pianta: giusta la preoccupazione, ma sappiate che potete dare voi stessi loro da mangiare, andando di gruppo in gruppo, incontrandoli nel loro essere seduti in attesa. Non c’è alcun accentramento nella scena del miracolo sulla figura del protagonista; il protagonismo è ora degli amici, inviati a consegnare nella mani degli affamati pani e pesci, secondo il bisogno di ciascuno nello specifico, perché intanto la misura è abbondante. Dall’intuizione del bisogno dell’altro, al fare di sé la risposta al bisogno, a incontrare l’altro di cui il bisogno è solo un’espressione urgente, il passo è decisivo, oltre che possibile: una moltiplicazione dell’essere nei termini della condivisione, di cui il pane, ormai, è il segno.

Un segno che, per ora, i discepoli non comprendono, come attesta il verso 6,52 poco oltre: non capiscono il perché Gesù si faccia loro incontro nella fatica del remare, così come – rivela Marco – “non avevano capito il fatto dei pani, perché avevano il cuore indurito”. Sarà il pane spezzato quasi sotto la croce a consentire – agli apostoli come a tutti i cristiani della storia – di comprendere il vero senso del condividere il pane, che è sciogliere il cuore, l’emozione che ci fa prossimi, il dono di qualcosa di profondo di sé che può significare la vita stessa.

<div class="wp-block-media-text alignwide">
  <figure class="wp-block-media-text__media"></figure>
  
  <div class="wp-block-media-text__content">
    <p class="has-large-font-size">
    </p>
  </div>
</div>