---
id: 428
title: Le domande di Gesù fanno crescere la fede Mt 16,13-19
date: 2019-02-08T12:00:07+01:00
author: Jose Picco
layout: revision
guid: https://godwith-us.com/423-revision-v1/
permalink: /423-revision-v1/
---
In quel tempo, Gesù, giunto nella regione di Cesarèa di Filippo, domandò ai suoi discepoli: «La gente, chi dice che sia il Figlio dell’uomo?». Risposero: «Alcuni dicono Giovanni il Battista, altri Elìa, altri Geremìa o qualcuno dei profeti».&nbsp;Disse loro: «Ma voi, chi dite che io sia?». Rispose Simon Pietro: «Tu sei il Cristo, il Figlio del Dio vivente».

E Gesù gli disse: «Beato sei tu, Simone, figlio di Giona, perché né carne né sangue te lo hanno rivelato, ma il Padre mio che è nei cieli.

&nbsp;E io a te dico: tu sei Pietro e su questa pietra edificherò la mia Chiesa e le potenze degli inferi non prevarranno su di essa. A te darò le chiavi del regno dei cieli: tutto ciò che legherai sulla terra sarà legato nei cieli, e tutto ciò che scioglierai sulla &nbsp;terra sarà sciolto nei cieli».<figure class="wp-block-image">

<img src="https://godwith-us.com/wp-content/uploads/2019/02/San-Pietro.jpg" alt="San Pietro Guido Reni" class="wp-image-425" srcset="https://incercadidio.com/wp-content/uploads/2019/02/San-Pietro.jpg 615w, https://incercadidio.com/wp-content/uploads/2019/02/San-Pietro-300x184.jpg 300w" sizes="(max-width: 615px) 100vw, 615px" /> </figure> 

Il 22 febbraio, da calendario liturgico, si celebra la festa della Cattedra di San Pietro, per questo il Vangelo ci narra uno dei dialoghi tra Gesù e Simone, figlio di Giona. Si tratta di un momento chiave: Gesù conduce gli apostoli a riconoscerlo come il Cristo, il Messia atteso da secoli per la salvezza di Israele. Lo farà Simone, figlio di Giona, a nome del gruppo apostolico: “Tu sei il Cristo!”. 

Gesù gli darà un nome nuovo: “Kefas”, reso in italiano con “Pietro”. Sulla pietra della fede, Cristo edifica la Chiesa e Pietro riceve il compito di custodire le chiavi del regno dei cieli. Gesù spiega a Pietro che la fede è un dono di Dio e per questo egli si può considerare beato.

Luca, all’inizio del suo Vangelo, ci presenta Maria come la prima beata per aver creduto. Dunque la fede è dono di Dio o frutto di impegno? Questa antica domanda, fin dai primi secoli della storia della Chiesa ha generato approfondimenti, ma anche dispute, tensioni, divisioni e condanne.

Oggi ritorna in alcune convinzioni, di cui fanno parte le seguenti: io non ha fede, ma chi c’è l’ha è peggio di me, quindi va bene così; vorrei aver fede, ma non so come fare, dato che è un dono; mi dispiace per quelli che non hanno fede, ma se non la chiedono non posso pretendere che arrivi; non è importante la fede, non è importante la preghiera, basta fare il bene. Cosa possiamo fare? Gesù ci pone delle domande e ci chiede di ascoltare le domande e le riflessioni della “gente”.

La gente che dice e voi che dite? Ce lo chiede oggi. Forse non bastano iniziative, eventi, celebrazioni… Soprattutto se mancano spazi di ascolto e di dialogo. Da tanto tempo siamo convinti che ci sia tanta sete di Dio, nonostante la pratica religiosa sia crollata. Ma ci ritroviamo incapaci di intercettare i desideri profondi, le ansie, le speranze che manifestano tale sete. Non saremo forse “noi” cattolici a non lasciarci interpellare da Gesù? “Voi chi dite che io sia?”.

A volte temiamo che le sue domande ci siano rivolte esclusivamente per metterci di fronte alle nostre responsabilità e preferiamo non metterci nell’atteggiamento di ascolto; poi magari critichiamo quelli non vengono in chiesa ad ascoltare il Vangelo… Ma il Vangelo è annuncio di salvezza! Per tutti! Sempre! Le domande di Gesù trasmettono la potenza della fede. Beati quelli che le ascoltano!