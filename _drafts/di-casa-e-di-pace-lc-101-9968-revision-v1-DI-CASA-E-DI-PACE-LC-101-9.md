---
id: 971
title: DI CASA E DI PACE LC 10,1-9
date: 2020-02-06T14:36:15+01:00
author: Jose Picco
layout: revision
guid: https://incercadidio.com/968-revision-v1/
permalink: /968-revision-v1/
---
_In quel tempo, il Signore designò altri settantadue e li inviò a due a due davanti a sé in ogni città e luogo dove stava per recarsi.  
Diceva loro: «La messe è abbondante, ma sono pochi gli operai! Pregate dunque il signore della messe, perché mandi operai nella sua messe! Andate: ecco, vi mando come agnelli in mezzo a lupi; non portate borsa, né sacca, né sandali e non fermatevi a salutare nessuno lungo la strada.  
In qualunque casa entriate, prima dite: &#8220;Pace a questa casa!&#8221;. Se vi sarà un figlio della pace, la vostra pace scenderà su di lui, altrimenti ritornerà su di voi. Restate in quella casa, mangiando e bevendo di quello che hanno, perché chi lavora ha diritto alla sua ricompensa. Non passate da una casa all&#8217;altra.  
Quando entrerete in una città e vi accoglieranno, mangiate quello che vi sarà offerto, guarite i malati che vi si trovano, e dite loro: &#8220;È vicino a voi il regno di Dio&#8221;»._

<p class="has-text-align-right">
  <em>LC 10,1-9</em>
</p><figure class="wp-block-image size-large is-resized">

<img src="https://incercadidio.com/wp-content/uploads/2020/02/14gennaio.jpg" alt="" class="wp-image-970" width="576" height="345" srcset="https://incercadidio.com/wp-content/uploads/2020/02/14gennaio.jpg 341w, https://incercadidio.com/wp-content/uploads/2020/02/14gennaio-300x179.jpg 300w" sizes="(max-width: 576px) 100vw, 576px" /> </figure> 

L’augurio più bello e più vero per questo S. Valentino parla di casa e di pace.

**Di casa**, perché **ogni promessa chiede di abitare il mondo**. Una promessa non è ovunque e in nessun luogo; è data, qui ed ora, da una bocca a un orecchio – o in una stretta di mani, o di abbracci &#8211; che vivono nella storia e una loro storia: fatiche e mancanze, con uno sguardo però ancora e sempre attento a un oltre che potrebbe arrivare. Promessa sono **passi che vengono alla nostra casa**, quelli della prima lettura di oggi (Is 52) “belli sui monti… buone notizie”. Promessa sono **passi che vanno verso altre case**, con passo sollecito (“non fermatevi a salutare”) e trepidazione (“come agnelli in mezzo ai lupi”); non funzionari ma inviati “a due a due”, persone che realizzano insieme, anzi tutto nella loro reciproca prossimità, un cammino e una ricerca, di casa e tra case. Sono molte le case, con storie diverse: **ciascuna &#8211; la nostra compresa &#8211; ha una porta da aprire** a colui che viene, anche e soprattutto quando inatteso e a volte faticoso (forse proprio per questo capace di essere sorprendente); e **ognuno &#8211; noi compresi – ha una porta a cui bussare**, portando lieta presenza.

**Di pace**, perché questa è la **promessa custodita in ogni casa**, quando si apre una porta. Pace è nell’**accoglienza** di ciò che si ha e si è, a partire dalla propria presenza povera e disarmata: né sacca, né sandali. Pace è **riconoscere il proprio bisogno**, di pane di vino e di incontro. Pace è **fedeltà**, a questa possibilità di incontro. Pace è **donare senza pretendere**, se mai gioire dell’accoglienza: un dono che scende nel profondo dell’altro, se accolto, ma che non svapora se non riconosciuto, perché dimora nel cuore in una nuova attesa. Non è forse “**perfetta letizia**” quella che S. Francesco fa affiorare sulla penna e nel cuore di frate Leone, quando una porta non si apre? E non è forse la casa **un diritto ad abitare** il mondo da riconoscere a tutti, senza discriminazione di sorta, se si vuol sognare la pace? Le case: “nascosti fra le loro mura **i segni** e, soprattutto, **i sogni dei bambini che le abitano**”, “rimangono sempre dentro di noi, anche quando non esistono più, anche quando vengono distrutte da ruspe e bulldozer…” (presentazione di _Le case degli altri bambini_, Orecchio Acerbo 2015).

L’amore, come la giustizia e come ogni promessa, non si misurano contabilizzando favori e meriti, individuali e sociali, ma tenendo aperti casa e cuore al bisogno dell’altro – in cui si riflette, per l’occhio in pace, il proprio. Davvero, nella **casa** che **accoglie e dona la pace**, “è vicino il regno di Dio”: **l’amore è a portata di cuore**.