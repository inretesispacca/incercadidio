---
id: 787
title: Ci sono Case costruite sulla Pietra e Case di Carta, da guardare…
date: 2019-10-06T21:09:34+02:00
author: Jose Picco
layout: revision
guid: https://godwith-us.com/783-revision-v1/
permalink: /783-revision-v1/
---
Immaginate una serata di fine estate, unita al desiderio di un aggiornamento un po’ soft…Il pensiero va ad una serie televisiva tanto citata da diversi studenti in parecchie classi: _La casa di carta_. Decido di seguirne un paio di puntate e subito mi chiesto: quale fine per tutta questa violenza inaudita?! Perché così tanti sotterfugi con cui vince di più e meglio chi inganna e tradisce?! Che senso può avere un messaggio caratterizzato da un vivere l’Amore come fonte di solo dolore?!

Invertiamo e sovvertiamo sentieri già battuti, invertono e sovvertono strade conosciute per evitare la caduta, per anestetizzare l’esistenza ed ammollarla rendendola mera apparenza.<figure class="wp-block-image is-resized">

<img src="https://godwith-us.com/wp-content/uploads/2019/10/Casa-di-carta1.jpg" alt="" class="wp-image-786" width="584" height="335" srcset="https://incercadidio.com/wp-content/uploads/2019/10/Casa-di-carta1.jpg 441w, https://incercadidio.com/wp-content/uploads/2019/10/Casa-di-carta1-300x172.jpg 300w" sizes="(max-width: 584px) 100vw, 584px" /> </figure> 

Chiedetegli un selfie ma , per favore, evitate di chiedergli di raccontarsi. Se non c’è un gesto estremo oggi l’ordinario è un meccanico abituè nel quale non c’è tempo e/o spazio per sorprendersi.

Ricordo ancora quando passai dei lunghi esercizi spirituali all’insegna del solo silenzio…furono i più rumorosi di tutti durante i quali ciò che riaffiorava nella mente portava in sapore dell’accantonato ma mai veramente e totalmente rielaborato. Se è vero che ri-cordare vuol dire proprio ri-portare nel cuore ciò che c’è già stato, so-stare significa sapere rimanere, non sfuggire. 

Riparto dal titolo, desidero e forse sogno una pedagogia valoriale che continui a caratterizzare anche questo tempo così frettoloso in cui c’è bisogno di presenza, stabilità e solidità ed allora a costo di apparire antiquato, entro in classe e leggo queste poche righe per poi interrogare le loro Vite:

“24 Perciò chiunque ascolta queste mie parole e le mette in pratica, è simile a un uomo saggio che ha costruito la sua casa sulla roccia. 25 Cadde la pioggia, strariparono i fiumi, soffiarono i venti e si abbatterono su quella casa, ed essa non cadde, perché era fondata sopra la roccia. 26 Chiunque ascolta queste mie parole e non le mette in pratica, è simile a un uomo stolto che ha costruito la sua casa sulla sabbia. 27 Cadde la pioggia, strariparono i fiumi, soffiarono i venti e si abbatterono su quella casa, ed essa cadde, e la sua rovina fu grande”.