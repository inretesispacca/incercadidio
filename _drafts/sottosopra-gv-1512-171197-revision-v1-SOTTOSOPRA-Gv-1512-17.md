---
id: 1200
title: 'SOTTOSOPRA   Gv 15,12-17'
date: 2020-05-07T19:18:20+02:00
author: Jose Picco
layout: revision
guid: https://incercadidio.com/1197-revision-v1/
permalink: /1197-revision-v1/
---
_In quel tempo, disse Gesù ai suoi discepoli:_

_«Questo è il mio comandamento: che vi amiate gli uni gli altri come io ho amato voi. Nessuno ha un amore più grande di questo: dare la sua vita per i propri amici._

_Voi siete miei amici, se fate ciò che io vi comando. Non vi chiamo più servi, perché il servo non sa quello che fa il suo padrone; ma vi ho chiamati amici, perché tutto ciò che ho udito dal Padre mio l&#8217;ho fatto conoscere a voi._

_Non voi avete scelto me, ma io ho scelto voi e vi ho costituiti perché andiate e portiate frutto e il vostro frutto rimanga; perché tutto quello che chiederete al Padre nel mio nome, ve lo conceda. Questo vi comando: che vi amiate gli uni gli altri»._

<p class="has-text-align-right">
  <em>Gv 15,12-17</em>
</p><figure class="wp-block-image size-large is-resized">

<img src="https://incercadidio.com/wp-content/uploads/2020/05/114.jpg" alt="" class="wp-image-1199" width="648" height="369" srcset="https://incercadidio.com/wp-content/uploads/2020/05/114.jpg 358w, https://incercadidio.com/wp-content/uploads/2020/05/114-300x171.jpg 300w" sizes="(max-width: 648px) 100vw, 648px" /> </figure> 

Il modo che Gesù ha di intendere il rapporto dell’uomo con il divino sovverte alcuni punti cardine che molte tradizioni religiose e il senso comune normalmente gli attribuiscono:

1) Dio non è signore/padrone ma padre/amico.

2) Dio non chiede in primo luogo di essere servito ma è lui a donare se stesso per primo all’umanità.

3) Dio non chiede amore per sé ma che distribuiamo tra noi l’amore che abbiamo gratuitamente ricevuto da lui.

In quest’ottica la vita e l’amore sono prima di tutto un dono che precede qualsiasi nostro merito o iniziativa; eppure esse mantengono viva la promessa di felicità che contengono solamente nell’atto della condivisione e della reciprocità. 

Soltanto all’interno di questa dinamica di dono gratuito e condiviso l’esistenza rivela il proprio senso e il desiderio di felicità che abita le profondità del cuore umano trova il proprio esaudimento (“_perché tutto quello che chiederete al Padre nel mio nome, ve lo conceda_”).