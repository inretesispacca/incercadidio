---
id: 465
title: La distensione tra l’Italia e il Papa
date: 2019-02-28T13:55:39+01:00
author: Jose Picco
layout: revision
guid: https://godwith-us.com/462-revision-v1/
permalink: /462-revision-v1/
---
L’11 febbraio 1929 a Roma il Cavaliere Benito Mussolini, Primo Ministro e Capo del Governo italiano, e Pietro Gasparri, Cardinale Segretario di Stato, firmano i Patti Lateranensi.

I Patti, che prendono il nome dal Palazzo di san Giovanni in Laterano in cui furono sottoscritti, stabilirono l’inizio delle relazioni diplomatiche tra il Regno d’Italia e la Santa Sede,sancirono il mutuo riconoscimento tra lo Stato italiano e il Vaticano e posero così fine alla questione romana, vale a dire a quel conflitto, durato decenni, che si era venuto a creare tra i papi e il neonato Stato unitario italiano in particolare a causa della presa di Roma da parte dei bersaglieri sabaudi i quali con la breccia di Porta Pia il 20 settembre 1870 posero fine allo Stato Pontificio.

I Patti erano formati da tre diversi documenti: il Trattato che dichiarava legittime l’indipendenza e la sovranità della Santa Sede a cui veniva attribuita un’entità statuale autonoma con la creazione dello Stato della Città del Vaticano; la Convenzione finanziaria che prevedeva un congruo risarcimento a beneficio della Chiesa; il Concordato attraverso il quale venivano definite in Italia le relazioni religiose e civili tra la Chiesa e il Governo. In base ai Patti la religione cattolica, apostolica, romana diveniva la sola religione dello Stato in Italia(art.1 del Trattato)e di conseguenza in tutte le scuole pubbliche italiane-eccetto le università-veniva esteso, introdotto ufficialmente e reso obbligatorio l’insegnamento della religione cattolica (con la riforma Gentile già presente alle elementari dal 1923):

<blockquote class="wp-block-quote">
  <p>
    <br />“L’Italia considera fondamento e coronamento dell’istruzione pubblica l’insegnamento della dottrina cristiana secondo la forma della tradizione cattolica&#8230;Tale insegnamento sarà dato a mezzo di maestri e professori, sacerdoti o religiosi, approvati dall&#8217;autorità ecclesiastica e sussidiariamente a mezzo di maestri e professori laici, che siano a questo fine muniti di un certificato di idoneità  da rilasciarsi dall&#8217;Ordinario diocesano.”
  </p>
  
  <cite>art.36 del Concordato </cite>
</blockquote><figure class="wp-block-image">

<img src="https://godwith-us.com/wp-content/uploads/2019/02/patti-lateranensi-1.jpg" alt="" class="wp-image-463" srcset="https://incercadidio.com/wp-content/uploads/2019/02/patti-lateranensi-1.jpg 620w, https://incercadidio.com/wp-content/uploads/2019/02/patti-lateranensi-1-300x184.jpg 300w" sizes="(max-width: 620px) 100vw, 620px" /> </figure> 

Caduto il regime fascista e deposta la Monarchia, i Patti Lateranensi furono convalidati dall&#8217;Assemblea Costituente anche con il voto, non decisivo ma comunque significativo, del Partito Comunista Italiano e nel 1948 entrarono così a far parte integrante della Costituzione della Repubblica Italiana secondo quanto contenuto  nell&#8217;articolo settimo.

Il 18 febbraio 1984 il Capo del Governo italiano, Bettino Craxi, e il Segretario di Stato Vaticano, Cardinale Agostino Casaroli, siglarono a palazzo Madama l’Accordo di Revisione del Concordato nel quale, tra le altre cose, fu rimossa la clausola riguardante la religione di Stato(punto 1 del Protocollo addizionale)e l’insegnamento della religione cattolica, in virtù della sua delicata importanza, fu reso facoltativo(art.9).

Fino al 1977 l’11 febbraio-giorno della Conciliazione-era una festa nazionale, una giornata in cui, astenendosi dal lavoro e non andando a scuola, più compiutamente ci si poteva interrogare su come il Concordato avesse (Cardinale Schuster _dixit)_“ridato Dio all’Italia e l’Italia a Dio”.