---
id: 452
title: Il segreto della vita
date: 2019-02-28T13:14:00+01:00
author: Jose Picco
layout: revision
guid: https://godwith-us.com/449-revision-v1/
permalink: /449-revision-v1/
---
La giornata è composta di novantasei quarti d’ora. Per nutrire la mia anima dedico un quarto d’ora al giorno alla meditazione. Riservo i restanti novantacinque quarti d’ora per il sonno e la vita sociale.

Tanti non conoscono più la **meditazione** e neppure **l’esame di coscienza**. Un mio giovane amico mi ha chiesto se entrambe assomigliano alla contemplazione orientale che è di moda oggi. Pieno di gioia, si è reso conto che anche lui, avendo già ricevuto il battesimo nella Chiesa Cattolica, può meditare e seguire la via del Vangelo del maestro Gesù Cristo.

&nbsp;Stamattina ho pregato con le parole di Madre Teresa di Calcutta: _“ Signore, quando sono nella sofferenza, mandami qualcuno da consolare”._

Ho vissuto quindici minuti molto ricchi. 

Ho meditato sulla nostra vita che dipende dagli altri: chi ci ha costruito la casa, chi ci sforna il pane, chi guida il bus che ci porta al lavoro o a scuola…

Ciò che siamo oggi dipende da chi ci ha preceduto: i genitori, ma anche chi ha inventato lo smartphone…

Siamo vulnerabili e fragili: a volte un semplice raffreddore o una linea di febbre ci fa star male. Infine non possiamo essere felici da soli. 

Mi è stato d’aiuto il racconto della principessa di Arnaldo Pangrazzi, di seguito trascritto. 

E’ una parabola che spiega come guarire quando il nostro cuore è ferito. Il miracolo avviene tutte le volte che viviamo un momento faticoso e ci apriamo agli altri. Molte persone non guariscono perché rimangono chiuse nel loro profondo dispiacere.

Ci apriamo alla vita e alla speranza e risvegliamo il nostro cuore assopito quando riversiamo l’affetto su una persona bisognosa. E’ questo il messaggio di speranza contenuto nel racconto che segue. 

Ci conferma quanto è importante uscire da se stessi per donare il proprio affetto a qualcuno che ha bisogno di noi. Il dolore si cura donandosi agli altri. Alleviare la tristezza di qualcun altro ci permette di ricevere più di quanto abbiamo dato.<figure class="wp-block-image">

<img src="https://godwith-us.com/wp-content/uploads/2019/02/Immagine-1.jpg" alt="" class="wp-image-451" srcset="https://incercadidio.com/wp-content/uploads/2019/02/Immagine-1.jpg 615w, https://incercadidio.com/wp-content/uploads/2019/02/Immagine-1-300x183.jpg 300w, https://incercadidio.com/wp-content/uploads/2019/02/Immagine-1-330x200.jpg 330w" sizes="(max-width: 615px) 100vw, 615px" /> </figure> 

_“C’era una volta un re che aveva una figlia di grande bellezza, straordinaria intelligenza e sensibilità._

_&nbsp;La principessa soffriva però di una misteriosa malattia. Pur avendo tutto, non era felice. Spesso la tristezza faceva capolino nel suo cuore._ 

_“ Hai tutto ciò che una figlia del re può desiderare!”, continuava a ricordargli il padre. Ma ciò non faceva che acuire la tristezza nel cuore della principessa._

_Perché, pur avendo tutto, non era felice?_

_&nbsp;Aveva bellezza, intelligenza, ricchezza, schiere di spasimanti pronti a qualsiasi cosa per ottenere il suo amore, eppure ciò non bastava a renderla felice._

_&nbsp;Molti medici avevano tentato di curarla. “E’ il mal di vivere”, sentenziarono._

_“Ho il mal di vivere”, pensava la principessa. “Ma cosa vuol dire e come posso guarire?”._

_&nbsp;Queste domande senza risposte non facevano che accrescere in lei la tristezza._

_Un giorno arrivò a corte un vecchio, del quale si diceva che conoscesse il segreto della vita._ 

_Il vecchio diede alla giovane un cesto di vimini, chiuso da un coperchio, e disse: “Prendilo e abbine cura. Ti guarirà”._ 

_Piena di gioia e attesa, la principessa aprì il coperchio, ma quello che vide la sbalordì dolorosamente._ 

_Nel cestino giaceva infatti un bambino, devastato dalla malattia , ancor più miserabile e sofferente di lei._

_&nbsp;La principessa lasciò crescere la tenerezza e la compassione nel suo cuore._ 

_Nonostante la sua tristezza, decise di mettere in pratica il consiglio del vecchio saggio, prese in braccio il bambino e cominciò a curarlo._

_&nbsp;Passarono i mesi: la principessa non aveva occhi che per il bambino._

_&nbsp;Lo nutriva, lo accarezzava, gli sorrideva. Lo vegliava di notte, gli parlava teneramente. Anche quando tutto questo gli costava una fatica intensa e dolorosa._

_Un mattino, il bambino cominciò a sorridere e a camminare._ 

_La principessa lo prese in braccio e cominciò a danzare, ridendo e cantando. Leggera e bellissima come non era più da gran tempo._ 

_Piena di stupore, si rese conto che l’amore con cui aveva curato il bambino, misteriosamente e senza accorgersene, aveva guarito anche lei”._

# &nbsp;