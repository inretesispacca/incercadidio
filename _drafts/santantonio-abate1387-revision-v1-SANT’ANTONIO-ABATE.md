---
id: 1390
title: SANT’ANTONIO ABATE
date: 2021-01-06T17:02:48+01:00
author: Jose Picco
layout: revision
guid: https://incercadidio.com/1387-revision-v1/
permalink: /1387-revision-v1/
---
Il 2020 si è concluso obbligandoci a rimanere chiusi in casa fino alla fine e a comprendere e sperimentare cosa sia l’isolamento e la separazione da amici e persone care, ma forse non sempre abbiamo sfruttato al meglio questo tempo ritrovato.

Molto tempo fa, nel III secolo d. C, un uomo sceglieva e iniziava una vita di isolamento totale per potersi riavvicinare a Cristo.

Nato a Come nel cuore dell’Egitto, a vent’anni, Antonio aveva abbandonato ogni cosa per seguire alla lettera le parole di Gesù: “Se vuoi essere perfetto, va, vendi ciò che hai …”. Si rifugiò dapprima in un luogo deserto e inospitale tra antiche tombe abbandonate, poi scese sulle rive del Mar Rosso, dove condusse una vita eremitica per ottant’anni e, pur non avendo lasciato alcuna regola di vita monastica o incoraggiato altri a seguirlo nel deserto, esercitò un grande influsso sui suoi conterranei e poi su tutta la Chiesa, diventando il monaco più illustre dei primi secoli.<figure class="wp-block-image">

![]() </figure> 

Il richiamo di questa sua straordinaria esperienza spirituale si diffuse così rapidamente che, da tutto l’Oriente, monaci, pellegrini, sacerdoti, vescovi, malati venivano a lui per ricevere consigli e conforto. Lo stesso Costantino e i suoi figli si mantennero in contatto con lui. <figure class="wp-block-image size-large is-resized">

<img src="https://incercadidio.com/wp-content/uploads/2021/01/2-1.jpg" alt="" class="wp-image-1389" width="797" height="396" srcset="https://incercadidio.com/wp-content/uploads/2021/01/2-1.jpg 411w, https://incercadidio.com/wp-content/uploads/2021/01/2-1-300x149.jpg 300w" sizes="(max-width: 797px) 100vw, 797px" /> </figure> 

Pur preferendo la solitudine e il silenzio, Antonio non si sottrasse ai suoi obblighi di cristiano per offrire agli altri i doni che Dio aveva donato alla sua anima: si recò ad Alessandria per infondere coraggio ai cristiani perseguitati e, su invito di S. Atanasio, ad esortare i cristiani a mantenersi fedeli alla dottrina di Nicea.

Era stato proprio il vescovo Atanasio, che di Antonio era diventato amico e discepolo nel suo periodo di esilio, a scrivere la sua biografia, senza trascurare alcun particolare che potesse illuminare la personalità, le abitudini, il carattere e il pensiero di questo santo monaco.

Non è possibile parlare di Antonio senza accennare anche alle tentazioni che turbarono la sua solitudine. Sant’Antonio fu infatti bersaglio di moltissime tentazioni del diavolo che gli appariva sotto forme angeliche, umane e bestiali.<figure class="wp-block-image">

![]() </figure> 

Pur nella sua figura austera, è stato un santo umanissimo, anche venerato come protettore degli animali domestici, ruolo che lo rende molto polare e amato, tanto che spesso viene rappresentato nei dipinti vicino ad animali.

Antonio, nato nel 250, raggiungerà il suo Signore nel 356, ultracentenario. È ricordato il 17 gennaio.

La sua vita è stata molto ricca di fatti e insegnamenti e leggerne qualche pagina può esserci utile per comprendere e sfruttare meglio i periodi di isolamento forzato.